+++
categories = ["foto", "cyanotype", "utställning"]
date = "2016-11-07T00:00:00+01:00"
title = "12 bilder"

keywords = ["foto", "cyanotype", "konst", "hjo", "peking", "kina"]
draft = "false"

+++
<img src="/images/23502FT01AC01.jpg" align="right" width="200px" >

Mellan den 7e november och 10e december visar jag 12 bilder från Peking på [Kulturkvarteret Pedagogien i Hjo](http://www.vastsverige.com/kulturkvarteret-pedagogien-hjo/b/235934/12-bilder-fran-Peking-pagar-7-november-10-december").

Bilderna är från december 2014 och av en händelse råkade mitt besök i Peking bli samma vecka som APEC-toppmötet (Asia-Pacific Economic Cooperation). För att visa upp Peking från sin bästa sida och minska smogen hade regeringen <!--more-->stängt tusentals fabriker i och runt Peking, vilket resulterade i vackert vinterväder med en klarblå himmel.

<img src="/images/12_bilder_november-december_ 2016_Hjo_50x70.jpg" align="right" width="200px">
Många av de kineser jag träffade i Peking de här dagarna, pekade uppåt och ställde frågan; "Do you know what this colour is?". Svaret var "APEC-blue". Termen "APEC-blue" är tvetydigt och anspelar på något vackert och flyktigt. Precis som Pekings ovanligt blå himmel de här dagarna.

Bilderna jag visar här är kopierade med en metod som kallas cyanotypi och ger en karakteristisk blå ton, vilket passar perfekt med mitt besök i Peking.
